# Συμμετοχικό περιεχόμενο

Η κάθε δραστηριότητα είναι διαθέσιμη μόνο για το μάθημα που φαίνεται στον κωδικό του τίτλου της. Σε περίπτωση παράδοσης λάθος δραστηριότητας δεν μπορεί να γίνει βαθμολόγηση.

## 1. Δύο βαθμοί για δύο από τα τρία παραδοτέα: *A: έξι εβδομάδες από την έναρξη του εξαμήνου*, *Β,Γ: Τελική αναφορά*, HCI, CSCW, MM, SW $$

Το σκεπτικό σε αυτήν την δραστηριότητα είναι η μελέτη των αντίστοιχων κεφαλαίων του βιβλίου του μαθήματος σε βάθος και η ενεργή συμμετοχή στην παραγωγή απλού εκπαιδευτικού υλικού που απευθύνεται στους συμφοιτητές σας. 

Δημιουργήστε ένα αντίγραφο (fork) της ιστοσελίδας του [βιβλίου του μαθήματος](https://github.com/mibook/gr) και προσθέστε **μόνο στο δικό σας αντίγραφο** (δεν χρειάζεται να κάνετε αίτημα ενσωμάτωσης στο αρχικό) δύο από τα παρακάτω 

A: [δύο νέες εικόνες με λεζάντα και με ελεύθερα πνευματικά δικαιώματα ή που επιτρέπουν εμπορική χρήση](https://github.com/mibook/gr/tree/master/_gallery) [π.χ., apple mouse](https://raw.githubusercontent.com/mibook/gr/master/_gallery/apple-mouse.md), οι νέες εικόνες μπορούν να είναι παρόμοιες με υπάρχουσχες αρκεί να συνοδεύονται από τα κατάλληλα πνευματικά δικαιώματα. Εκτός από το αρχείο .md θα πρέπει να γίνει προσθήκη των αντίστοιχων εικόνων (μικρή εικόνα πλάτους 160πίξελ, και μια κανονική) στον φάκελο images, π.χ., [προηγούμενη σωστή προσθήκη εικόνας από φοιτήτρια](https://github.com/mibook/gr/commit/5369b2b9d0862f5f3768e43d8cde5c6623de4248)

Β: [ένα νέο διαδραστικό παράδειγμα](https://github.com/mibook/gr/tree/master/_remix), τα οποία θα πρέπει να συνδέονται με βασικές έννοιες του βιβλίου και της διάδρασης ανθρώπου-υπολογιστή και να επιτρέπουν σε κάποιον 2ο χρήστη να τα αλλάξει ή/και να τα προσθέσει σε διαφορετικές εφαρμογές ως αρχέτυπα.

Γ: 1) [μια νέα μελέτη περίπτωσης](https://github.com/mibook/gr/tree/master/_case-study) ή 2) [μια νέα βιογραφία](https://github.com/mibook/gr/tree/master/_biography), ή ~~3) ένα νέο διάγραμμα (π.χ., Gordon Bell Nomograph, Xerox Star genealogy, Beaudouin-Lafon Table).~~ 

**Η βαθμολόγηση θα γίνει με βάση την ποιότητα (και όχι με βάση την ποσότητα της συνεισφοράς) και συνέπεια** Μπορείτε να ακολουθήσετε την αισθητική από το βιβλίο και την ιστοσελίδα(=[απαιτείται προσεκτική μελέτη του περιεχομένου και της αισθητικής-στυλ](https://www.mibook.org/), ή εναλλακτικά μπορείτε να ακολουθήσετε μια δικιά σας συνταγή (σβήνοντας περιεχόμενο που δεν το θεωρείτε συμβατό ή/και αλλάζοντας το θέμα), αλλά σε αυτήν την περίπτωση θα πρέπει να είστε συνεπείς με τον σχεδιασμό σας και να προσθέσετε τις αντίστοιχες οδηγίες συνεισφοράς `CONTRIBUTING.md` προς το νέο δικό σας αποθετήριο.

Προαιρετικά μπορείτε να κάνετε και αίτημα ενσωμάτωσης (pull request) προς το κεντρικό, αφού πρώτα φτιάξετε νέο κλαδί (branch+commit) αλλά τα περισσότερα αιτήματα απορρίπτονται γιατί δεν ακολουθούν τις οδηγίες, οπότε αν θέλετε να πετύχετε άριστο βαθμό με την ενσωμάτωση της συνεισφοράς σας στο κεντρικό, είναι χρήσιμη και η αξιολόγηση-συζήτηση του υλικού στο εργαστήριο του μαθήματος. 

Τέλος, για την σωστή παράδοση και καταμέτρηση (μέρους ή ολόκληρου) του βαθμού θα πρέπει να προσθέσετε μια ακόμη ενότητα στην αναφορά σας όπου θα δίνετε τo λινκ προς το κάθε αρχείο το οποίο έχετε προσθέσει ή αλλάξει στο αποθετήριο-αντίγραφο του mibook/gr. Η απλή προσθήκη περιεχομένου δεν σημαίνει ότι θα γίνει και κατοχύρωση του αντίστοιχου βαθμού αυτόματα, αφού θα πρέπει το υλικό που θα προσθέσετε να είναι σχετικό με το μάθημα και συμβατό με το πνεύμα του αρχικού αποθετηρίου, ή ακόμη καλύτερα με το πνεύμα του δικού σας νέου σχεδιασμού.


## 2. Δύο βαθμοί: *A: έξι εβδομάδες από την έναρξη του εξαμήνου*, *Β: Τελική αναφορά*, CSCW, MM, $$

Το σκεπτικό σε αυτήν την δραστηριότητα είναι η ενεργή συμμετοχή με εκπαιδευτικό περιεχόμενο που απευθύνεται στους συμφοιτητές σας σε ένα κοινωνικό δίκτυο. 

Δημιουργήστε ένα αντίγραφο (fork) της ιστοσελίδας του βιβλίου του μαθήματος και προσθέστε μόνο στο δικό σας αντίγραφο (δεν χρειάζεται να κάνετε αίτημα ενσωμάτωσης στο αρχικό) τα παρακάτω

A: Mπορείτε να δημιουργήστε λογαριασμό ή να χρησιμοποιήσετε κάποιον που έχετε ήδη σε ένα κοινωνικό μέσο δικτύωσης της επιλογής σας (π.χ., Pinterest, Twitter, Facebook, Instagram, Snapchat, Giphy, Tumblr, [CodePen](https://codepen.io/), [Observable](https://beta.observablehq.com/) etc) για να επικοινωνήσετε το περιεχόμενο του βιβλίου [mibook/gr](http://www.mibook.org/) **με τρόπο εκπαιδευτικό, ευχάριστο, και κυρίως συμβατό με την τυπολογία του αντίστοιχου μέσου**. Για τον σκοπό αυτό θα δημιουργήσετε 10 τουλάχιστον αναρτήσεις, οι οποίες θα πρέπει να συνδέονται τόσο με το περιεχόμενο του (ψηφιακού ή φυσικού) βιβλίου, όσο και με την λειτουργία του αντίστοιχου μέσου (π.χ., follow, tags, groups, mentions, collection, etc). Για την σωστή παράδοση, μπορείτε να δοκιμάσετε ακόμη περισσότερες αναρτήσεις τις οποίες θα συζητάμε και θα βελτιώνουμε στο εργαστήριο. Επίσης, θα ήταν καλό όσοι έχουν πάρει το ίδιο κοινωνικό δίκτυο, να έρθουν σε επαφή ώστε να υπάρχει πληρέστερη χρήση του μέσου (π.χ., like, follow, etc), χωρίς αυτό όμως να είναι απαραίτητο.

B: Να κάνετε αλλαγές στην ιστοσελίδα (με παραδείγματα από άλλες ιστοσελίδες ή με βάση ένα σκεπτικό που θα τεκμηριώσετε), έτσι ώστε το περιεχόμενο της ιστοσελίδας του βιβλίου να ενημερωθεί για να είναι περισσότερο συμβατό με τα κοινωνικά δίκτυα (π.χ., προσθήκη twitter stream), τόσο αισθητικά όσο και τεχνολογικά. Ο στόχος είναι οι αναρτήσεις στα κοινωνικά δίκτυα να βρίσκονται και στο δικό σας αντίγραφο του βιβλίου ως ροή περιεχομένου. Για άριστη βαθμολόγηση θα εκτιμηθεί αν έγινε αλλαγή στο αρχικό θέμα του βιβλίου με νέο ή/και το επίπεδο δυσκολίας των μετατροπών στο αρχικό, αφού το θέμα που υπάρχει τώρα δεν υποστηρίζει το ζητούμενο.

Κριτήρια βαθμολόγησης: Το περιεχόμενο που θα προθέσετε θα πρέπει να σχετίζεται με τα κεφάλαια της ύλης του μαθήματος (π.χ., για τα συνεργατικά συστήματα κεφ 5), επίσης, θα πρέπει το περιεχόμενο που αναρτήθηκε να είναι δημόσιο και οι αναρτήσεις να έχουν γίνει σταδιακά στα διαστήματα που ορίζουν τα δύο παραδοτέα του τίτλου. Αν όλες οι αναρτήσεις γίνουν ακριβώς πάνω στις προθεσμίες τότε δεν θα πάρουν όλον τον βαθμό ακόμη και αν είναι άριστες. Για παράδειγμα, όταν θα στείλετε το παραδοτέο Α, θα πρέπει να έχετε ήδη βάλει και τρεις τουλάχιστον αναρτήσεις για το παραδοτέο Β, έτσι ώστε να μπορεί να αξιολογηθεί η ενσωμάτωση κοινωνικού περιεχομένου στην σελίδα.

Τελική βαθμολόγηση: θα πρέπει να προσθέσετε στο αρχείο της αναφοράς σας για κάθε παραδοτέο ένα λινκ στον λογαριασμό σας σε ένα κοινωνικό μέσο καθώς και ένα λινκ στο αντίγραφο σας για το αποθετηρίο του βιβλίου, ώστε αν αξιολογηθούν οι αλλαγές και η προσθήκη πολυμεσικού περιεχομένου.

Οι αναρτήσεις μπορούν να βασίζονται σε διαμοιρασμό περιεχομένου που ήδη υπάρχει στο (φυσικό ή ψηφιακό) βιβλίο, αλλά από μόνη της αυτή η ενέργεια δεν αντιστοιχεί σε κάποιον βαθμό, αν δεν συνοδεύεται από κάποιο σχόλιο, ή ιδανικά πρόσθετο-σχετικό περιεχόμενο (π.χ., δημιουργία γκιφ για την διάδραση με μενού, ή οπτικοποίησης, ή διαδραστικού παραδείγματος). 
