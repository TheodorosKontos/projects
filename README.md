# Εργασίες

Οι εργασίες και οι ασκήσεις είναι ο βασικός πυλώνας του μαθήματος, γιατί υπάρχουν γνώσεις και δεξιότητες που (δεν αποδίδονται θεωρητικά και) μεταδίδονται μόνο μέσα από την πρακτική εξάσκηση με ένα αντικείμενο, ενώ ακόμη και η ίδια η θεωρία μπορεί να γίνει καλύτερα κατανοητή μόνο με την πρακτική εφαρμογή της.

Υπάρχουν διαφορετικές κατηγορίες εργασίων και διαφορετικές επιμέρους επιλογές εργασιών όπως περιγράφονται παρακάτω ανάλογα με το μάθημα ή/και τις προτιμήσεις σας.

Για την δυνατότητα πλήρους βαθμολόγησης Θα πρέπει η κάθε εργασία να γίνει σταδιακά με παρουσίαση στην τάξη και εντός προθεσμίας.

**Για τις εργασίες του προηγούμενου εξαμήνου, π.χ., για όσους χρωστάνε το μάθημα-εργασία (επι πτυχίω, επαναληπτική εξεταστική) δείτε το ιστορικό του αντίστοιχου αρχείου κατά την έναρξη του αντίστοιχου εξαμήνου.**

## Εργασία Ανάπτυξης (CSCW, SW, UBIQ, CS, CA, IV)

[Διαθέσιμες εργασίες και προθεσμίες για τα παραδοτέα της εργασίας ανάπτυξης](dev/)

## Εργασίες γραμμής εντολών (HCI, CSCW, SW, IV)

Οι εργασίες γραμμής εντολών ενθαρρύνουν μια εναλλακτική διάδραση με τον υπολογιστή, η οποία ήταν κάποτε πολύ δημοφιλής, αλλά πλέον χρησιμοποιείται κυρίως από τους ειδικούς της κατασκευής λογισμικού.

[Εργασίες γραμμής εντολών](dokey/) 

## Ασκήσεις προγραμματισμού (HCI, CSCW, IV)

Οι ασκήσεις προγραμματισμού βασίζονται σε δημοφιλή δομικά στοιχεία και σε ένα προσχέδιο κώδικα, το οποίο καλείστε να μελετήσετε, να κατανοήσετε, και τελικά να μετασχηματίσετε.

[Ασκήσεις προγραμματισμού](remix/)

## Συμμετοχικό περιεχόμενο (HCI, CSCW, SW, IV)

Η δραστηριότητα συμμετοχικού περιεχομένου σκοπεύει στην καλύτερη κατανόηση και κυρίως στην απόκτηση μιας εποικοδομητικής στάσης απέναντι στην υπάρχουσα θεωρία, έτσι ώστε να μπορεί να (επανά)διατυπωθεί καθώς και να επεκταθεί.

[Συμμετοχική μελέτη και προσθήκη εκπαιδευτικού υλικού](social/)

## Μπόνους
Τέλος, υπάρχει και το (προαιρετικό) μπόνους:
* [Bonus](bonus/)

**Oι εργασίες ανάπτυξης είναι προαιρετικές** ΠΡΟΣΟΧΗ: Η τελική γραπτή εξέταση περιλαμβάνει σε ποσοστό μέχρι 50% ερωτήματα πάνω στις εργασίες ανάπτυξης. Επομένως κάποιος που δεν θα στείλει εργασία θα είναι δύσκολο να πάρει βαθμό πάνω από πέντε μόνο με την τελική γραπτή εξέταση.

**Για τον υπολογισμό του βαθμού στις εργασίες εκτός από το ίδιο το περιεχόμενο της εργασίας εξετάζουμε και την μέθοδο αποστολής των αλλαγών** (π.χ., βαθμολογούνται αρνητικά μαζικές παραδόσεις πάνω στην προθεσμία καθώς και τα πολλά λάθη ειδικά αν υπάρχουν σχετικές οδηγίες, ενώ βαθμολογούνται θετικά σταδιακές παραδόσεις σε όλη την διάρκεια του εξαμήνου)
